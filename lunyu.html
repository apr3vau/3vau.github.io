<!DOCTYPE html>
<html lang="zh">
<head>
<!-- 2021-10-26 二 20:02 -->
<meta charset="utf-8">
<meta name="viewport" content="width=device-width, initial-scale=1">
<title>&lrm;</title>
<meta name="generator" content="Org mode">
<meta name="author" content="Rosario S.E.">
<link rel="shortcut icon" href="themes/favicon.ico" type="image/x-icon" />
           <link rel="stylesheet" href="themes/style.css" type="text/css"  />
           <script type="text/javascript" src="https://cdn.jsdelivr.net/npm/valine@1.4.14/dist/Valine.min.js"></script>
           <script type="module" src="themes/main.js" defer></script>
</head>
<body>
<div id="content">
<div id="table-of-contents">
<h2>Table of Contents</h2>
<div id="text-table-of-contents">
<ul>
<li><a href="#org9a0e887">论语背诵篇目（6-10篇）</a></li>
</ul>
</div>
</div>
<div id="outline-container-org9a0e887" class="outline-2">
<h2 id="org9a0e887">论语背诵篇目（6-10篇）</h2>
<div class="outline-text-2" id="text-org9a0e887">
<p>
6.3《雍也》 哀公问：“弟子孰为好学？”孔子对曰：“有颜回者好学，不迁怒，不贰过。不幸短命死矣，今也则亡，未闻好学者也。”
6.11《雍也》 子曰：“贤哉，回也！一箪食，一瓢饮，在陋巷，人不堪其忧，回也不改其乐。贤哉，回也！”
6.12《雍也》 冉求曰：“非不说子之道，力不足也。”子曰：“力不足者，中道而废。今女画。”
6.18《雍也》 子曰：“质胜文则野，文胜质则史。文质彬彬，然后君子。”
6.23《雍也》 子曰：“知者乐水，仁者乐山。知者动，仁者静。知者乐，仁者寿。”
7.3《述而》 子曰：“德之不修，学之不讲，闻义不能徙，不善不能改，是吾忧也。”
7.6《述而》 子曰：“志于道，据于德，依于仁，游于艺。”
7.8 《述而》 子曰：“不愤不启，不悱不发。举一隅不以三隅反，则不复也。”
7.12《述而》 子曰：“富而可求也，虽执鞭之士，吾亦为之。如不可求，从吾所好。”
7.16《述而》 子曰：“饭疏食饮水，曲肱而枕之，乐亦在其中矣。不义而富且贵，于我如浮云。”
8.7《泰伯》 曾子曰：“士不可以不弘毅，任重而道远。仁以为己任，不亦重乎？死而后已，不亦远乎？”
8.8《泰伯》子曰：“兴于诗，立于礼，成于乐。”
9.4《子罕》 太宰问于子贡曰：“夫子圣者与？何其多能也？”子贡曰：“固天纵之将圣，又多能也。”子闻之，曰：“太宰知我乎！吾少也贱，故多能鄙事。君子多乎哉？不多也。”
9.11《子罕》 颜渊喟然叹曰：“仰之弥高，钻之弥坚，瞻之在前，忽焉在后。夫子循循然善诱人，博我以文，约我以礼，欲罢不能。既竭吾才，如有所立卓尔，虽欲从之，末由也已。”
9.14《子罕》 子欲居九夷。或曰：“陋，如之何？”子曰：“君子居之，何陋之有？”
9.19《子罕》 子曰：“譬如为山，未成一篑，止，吾止也。譬如平地，虽覆一篑，进，吾往也。”
9.26《子罕》 子曰：“三军可夺帅也，匹夫不可夺志也。”
9.28《子罕》 子曰：“岁寒，然后知松柏之后凋也。”
10.17《乡党》 厩焚。子退朝，曰：“伤人乎？”不问马。
</p>
</div>
</div>
</div>
<div id="postamble" class="status">
<p class="author">Author: Rosario S.E.</p>
<p class="date">Created: 2021-10-26 二 20:02</p>
<p class="validation"><a href="https://validator.w3.org/check?uri=referer">Validate</a></p>
</div>
</body>
</html>
